<h2>
	Etiketten maken in Word 2007/2010</h2>
<p>
	Stappen in het proces:</p>
<ul>
	<li>Open Word.</li>
	<li>Klik in de ribbon op het tabblad 'Verzendlijsten'.</li>
	<li>Klik op de knop 'Afdruk samenvoegen starten' en kies 'Etiketten'. Selecteer
		in het venstertje het merk en formaat van je etiketten. (De meest gebruikte
		etiketten zijn er van 21 op een blad (3 bij 7): Standaard Avery A4/A5, formaat
		L7160).</li>
	<li>Klik in de ribbon op de knop 'Adressen selecteren' en kies 'Bestaande lijst
		selecteren'. Je krijgt dan een venstertje waarmee je de gedownloade lijst opzoekt.</li>
	<li>Heb je het bestand geselecteerd en op de knop 'Openen' geklikt, dan krijg je
		normaal gezien een venstertje waarin je moet aangeven op welk werkblad de gegevens
		staan (er is er maar één) en één waarin je een voorbeeld kunt zien van je gegevens.</li>
	<li>Nu staat er een tabel op je blad, met in elke cel de tekst &lt;&lt;Volgende
		record&gt;&gt;. Om gegevens op je etiket te zetten, klik je in de ribbon op
		de knop 'Samenvoegvelden invoegen'. Je krijgt dan een lijstje met de beschikbare
		kolommen. Zet de nodige gegevens in je etiket en typ er de nodige spaties en
		nieuwe regels bij.</li>
	<li>Als de schikking van je etiket klaar is, klik je op de knop 'Etiketten bijwerken'.
		De andere etiketten op het blad krijgen nu dezelfde schikking.</li>
	<li>Om de etiketten te maken, klik je op de knop 'Voltooien en samenvoegen'. Kies
		'Afzonderlijke documenten bewerken', dan krijg je eerst alle gegevens te zien.
		Dan kun je eventueel nog dingen aanpassen voor je begint te printen.</li>
</ul>
