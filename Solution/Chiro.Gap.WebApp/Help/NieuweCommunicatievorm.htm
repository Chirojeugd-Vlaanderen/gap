<h2>
	Een nieuwe communicatievorm toevoegen</h2>
<p>
	Met 'communicatievorm' bedoelen we elke manier om op een directe manier met
	iemand in contact te komen. De meest typische voorbeelden zijn een telefoonnummer
	en een mailadres.</p>
<p>
	Elk van die communicatievormen moet aan bepaalde voorwaarden voldoen. Voor een
	mailadres is dat een technische kwestie: als het geen geldig adres is, kun je
	het niet gebruiken. Voor telefoonnummers hebben we de afspraak gemaakt dat we
	de notatie van de Chirohuisstijl volgen: het zonenummer, een koppelteken, en
	dan de rest van het nummer in groepjes van twee of drie cijfers. In Chiropublicaties
	kun je bijvoorbeeld zien dat we het nummer van het nationaal secretariaat altijd
	als volgt schrijven: 03-231 07 95. Geen haakjes, geen puntjes. Dat is overzichtelijker
	als je een lijst met telefoonnummers nodig hebt.</p>
<p>
	Stappen in het proces:</p>
<ul>
	<li>Klik op het tabblad 'Ingeschreven' of 'Iedereen'.</li>
	<li>Klik daar op de naam van degene voor wie je een adres wilt toevoegen. Je komt
		dan op de persoonsfiche.</li>
	<li>Klik daar op de link 'communicatievorm toevoegen'. Je komt dan op een formuliertje.</li>
	<li>Selecteer het type: mailadres, telefoonnummer, enz.</li>
	<li>Vul het nummer of het mailadres in.</li>
	<li>Je kunt aanvinken of de communicatievorm <a href="Trefwoorden#GezinsgebondenCommunicatievorm">
		gezinsgebonden</a> is. Een typisch voorbeeld is het nummer van een vaste telefoonlijn:
		daarmee kun je het hele gezin bereiken. Elke nieuwe persoon die je toevoegt
		voor hetzelfde thuisadres krijgt automatisch de gezinsgebonden communicatievormen
		die je al toevoegde.</li>
	<li>Vul je een mailadres in, dan kun je aanvinken of het ingeschreven mag worden
		op een <a href="Trefwoorden#Snelleberichtenlijsten">Snelleberichtenlijst</a>.
		Dat is dus alleen voor intern Chirogebruik. Chirojeugd Vlaanderen geeft dat
		soort gegevens nooit door aan derden - lees er de <a href="Privacy">privacyverklaring</a>
		maar op na.</li>
	<li>Klik op de knop 'Bewaren'.
		<ul>
			<li class="nietgoed">Als er iets foutliep, krijg je daar een foutmelding voor zodat
				je nog zaken kunt aanpassen. Het kan bv. zijn dat het mailadres dat je invulde
				ongeldig is of dat het telefoonnummer niet volgens de Chirohuisstijl opgesteld
				is.</li>
			<li class="goed">Als er geen problemen meer zijn, worden de gegevens opgeslagen
				en keer je terug naar de persoonsfiche. Daar zie je de nieuwe gegevens al staan.</li>
		</ul>
	</li>
</ul>
