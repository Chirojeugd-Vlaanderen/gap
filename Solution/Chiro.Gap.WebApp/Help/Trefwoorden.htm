<h2>
	Trefwoorden</h2>
<ul class="Woordenlijst">
	<li><b><a id="AD-nummer">AD-nummer</a></b>: iedereen die in de administratie van
		het nationaal Chirosecretariaat terechtkomt, krijgt een administratief identificatienummer.
		Je hebt dat nodig als je bepaalde zaken wilt op-of aanvragen, en Chirojeugd
		Vlaanderen gebruikt het om je makkelijk terug te vinden.</li>
	<li><b><a id="Categorie">Categorie</a></b>: een categorie is een label dat je zelf
		kunt kiezen. Geef ze een naam (bv. 'kookploeg') en een afkorting (bv. 'KP' of
		'kok'). Mensen die je aan een categorie toevoegt, kun je makkelijk terugvinden
		door in het personenoverzicht (klik bovenaan rechts op 'Iedereen') te selecteren
		op categorie.</li>
	<li><b><a id="Chiroleeftijd">Chiroleeftijd</a></b>: bij de jaarovergang worden leden
		automatisch in de afdeling gestopt die overeenkomt met hun geboortejaar. Voor
		leden die een jaar zijn blijven zitten of om een andere reden niet bij degenen
		van hun leeftijd zitten, wil je dat niet. Pas voor hen de Chiroleeftijd aan:
		bv. -1 voor iemand die een jaar is blijven zitten, dan gaat hij of zij altijd
		mee met degenen die een jaar jonger zijn.</li>
	<li><b><a id="Factuur">Factuur</a></b>: op geregelde tijdstippen verzamelt het nationaal
		secretariaat alle bewerkingen die je deed en waarvoor er betaald moet worden.
		Je kunt facturen krijgen voor aansluitingen, Dubbelpuntabonnementen en bijkomende
		verzekeringen. De prijs van zo'n bewerking staat altijd ergens vermeld - zo
		kom je niet voor verrassingen te staan.</li>
	<li><b><a id="GAV">GAV</a></b>: groepsadministratieverantwoordelijke. Aangezien
		jij deze website gebruikt, ben je een GAV van jouw groep. Een groep kan zoveel
		GAV's hebben als je zelf wilt. Ze moeten wel allemaal een eigen login hebben
		voor deze website.</li>
	<li><b><a id="GezinsgebondenCommunicatievorm">Gezinsgebonden communicatievormen</a></b>:
		een communicatievorm is bijvoorbeeld een telefoonnummer of een mailadres. Je
		kunt die allemaal met hetzelfde formulier toevoegen. Zo'n communicatievorm is
		gezinsgebonden als je er alle gezinsleden mee kunt bereiken - en dus ook de
		ouders van je leden, bijvoorbeeld. Een typisch voorbeeld is een telefoonnummer
		van een vaste lijn, maar je kunt ook het gsm-nummer van vader of moeder opgeven
		als gezinsgebonden voor je leden.</li>
	<li><b><a id="Inschrijvingsvoorwaarden">Inschrijvingsvoorwaarden</a></b>: je kunt
		enkel mensen inschrijven die aan alle voorwaarden voldoen, dus zie je in het
		personenoverzicht (tabblad 'Iedereen') alleen bij die mensen een link waarmee
		dat kan. Voorwaarden zijn: nog niet ingeschreven zijn in het lopende werkjaar
		(evident), de geboortedatum moet ingevuld zijn en de persoon moet de minimumleeftijd
		hebben om lid te mogen worden. De Chiro sluit namelijk geen kleuters aan - zie
		<a href="http://www.chiro.be/minimumleeftijd" title="Uitleg over de minimumleeftijd voor Chiroleden">
			de Chirosite</a>.</li>
	<li><b><a id="Ledenuitgave">Ledenuitgave</a></b>: Chirojeugd Vlaanderen maakt verschillende
		publicaties voor leden. Voor de jongste afdelingen sturen we een boekje of een
		spel naar de afdelingsleiding, keti's en aspi's krijgen Kramp thuisbezorgd.<br />
		Wanneer je een afdeling <a href="AfdelingActiveren">activeert voor het huidige werkjaar</a>
		moet je aangeven met welke offici&euml;le afdeling ze overeenkomt. Zo weet het
		nationaal secretariaat welke uitgave we moeten opsturen, en zo krijgt je hele
		afdeling dezelfde publicatie.</li>
	<li><b><a id="Lid">Lid</a></b>: een persoon die ingeschreven is in de groep en dus
		aangesloten bij Chirojeugd Vlaanderen</li>
	<li><b><a id="Lidgeld">Lidgeld</a></b>: op de persoonsfiche van ingeschreven leden
		kun je aanduiden of zij hun lidgeld al betaald hebben. Dat is informatie voor
		je groep, niet voor het nationaal secretariaat. Lidgeld is wat je leden aan
		je groep betalen om aan de activiteiten te mogen deelnemen. Je groep betaalt
		aan Chirojeugd Vlaanderen voor de aansluiting en dus de verzekering. Iedereen
		die ingeschreven is, is verzekerd. Iedereen die ingeschreven is én voor wie
		de probeerperiode verstreken is, is aangesloten.</li>
	<li><b><a id="Persoon">Persoon</a></b>: in deze handleiding bedoelen we met een
		persoon om het even wie van wie je gegevens wilt bijhouden in je groepsadministratie.
		Dat zijn in de eerste plaats de mensen die ingeschreven moeten worden in je
		groep: je leden en je leiding. Maar je kunt ook andere (contact)gegevens bijhouden:
		van je kookploeg, oud-leiding, contactpersonen uit de jeugdraad of het parochieteam,
		noem maar op. Die informatie is dan ineens beschikbaar voor alle <a href="#GAV">
			GAV</a>'s van je groep. En wil je al die mensen makkelijk terugvinden tussen
		die honderden personen? Stop ze dan in duidelijke <a href="#Categorie">categorieën</a>.</li>
	<li><b><a id="Probeerperiode">Probeerperiode</a></b>: iedereen die je inschrijft
		in je groep krijgt een probeerperiode. De einddatum vind je op de persoonsfiche.
		De GAV's krijgen een mailtje wanneer er zo'n einddatum nadert. Is de einddatum
		verstreken, dan geldt die persoon als definitief ingeschreven. Op dat moment
		wordt hij of zij aangesloten bij Chirojeugd Vlaanderen. Dat betekent dat je
		groep een factuur zal krijgen voor zijn of haar lidgeld.</li>
</ul>
