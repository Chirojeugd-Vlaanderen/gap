<h2>
	De jaarovergang initiëren</h2>
<p>
	Stappen in het proces:</p>
<ul>
	<li>Klik op het tabblad 'Jaarovergang' (dat is alleen zichtbaar tussen 1 september
		en het moment dat een GAV van je groep het proces doorlopen heeft).</li>
	<li>Het eerste wat je moet doen, is aanvinken welke afdelingen je hebt in het nieuwe
		werkjaar. In het lijstje staan alle afdelingen die je het jaar ervoor had, dus
		meestal mag je ze gewoon allemaal aanvinken. Eventueel kun je afdelingen aanpassen
		of bijmaken. Als je klaar bent, klik je op de knop 'Volgende'.</li>
	<li>In het volgende scherm zie je de afdelingen die je gekozen hebt, met de officiële
		afdelingen die ermee overeenkomen, de geboortejaren en het 'geslacht'. Maak
		eventueel nog de nodige aanpassingen en klik op de knop 'Verdeling bewaren en
		vorige leden herinschrijven'.</li>
	<li>Al wie vorig jaar lid was, is nu ingeschreven. Ze hebben wel nog allemaal een
		probeerperiode. Pas na die probeerperiode krijg je een factuur voor de aansluitingen,
		dus je hebt nog tijd om mensen eventueel uit te schrijven.</li>
</ul>
