<h2>
	Etiketten maken in OpenOffice.org Writer</h2>
<p>
	In Writer kun je enkel etiketten maken op basis van een database ('gegevensbron').
	Je kunt het Excel-bestand wel omzetten in een database, maar daar heb je minstens
	versie 3.2 van OpenOffice.org voor nodig. Gelukkig kun je die gratis <a href="http://nl.openoffice.org/downloaden.html">
		downloaden</a>.</p>
<p>
	Stap 1 in het proces: het Excel-bestand klaarmaken</p>
<ul>
	<li>Open het Excel-bestand. Je moet namelijk eerst nog de kolomkoppen toevoegen.
		In een ledenlijst zijn dat de volgende:
		<ul>
			<li>Type</li>
			<li>AD-nr</li>
			<li>Voornaam</li>
			<li>Naam</li>
			<li>Afdeling1</li>
			<li>Afdeling2</li>
			<li>Afdeling3</li>
			<li>Geslacht</li>
			<li>Straat</li>
			<li>Nr</li>
			<li>Bus</li>
			<li>Postcode</li>
			<li>Gemeente</li>
			<li>Tel</li>
			<li>Mail</li>
		</ul>
		In een personenlijst zijn het deze:
		<ul>
			<li>AD-nr</li>
			<li>Voornaam</li>
			<li>Naam</li>
			<li>Geboortedatum</li>
			<li>Geslacht</li>
			<li>Straat</li>
			<li>Nr</li>
			<li>Bus</li>
			<li>Postcode</li>
			<li>Gemeente</li>
			<li>Tel</li>
			<li>Mail </li>
		</ul>
	</li>
	<li>Sla het bestand op. Helaas moet je niet een ander bestandstype kiezen, dus maak
		je een extra bestand. Onthou waar je het gezet hebt.</li></ul>
<p>
	Stap 2 in het proces: het database-bestand maken</p>
<ul>
	<li>Open Base, het databaseprogramma van OpenOffice.org. Je krijgt dan eerst een
		klein venstertje te zien dat je een procedure doet doorlopen.</li>
	<li>Kies 'Met een bestaande database verbinden', met als bestandstype 'Werkblad'
		(in plaats van 'JDBC'). Klik op Volgende.</li>
	<li>Selecteer het bestand dat je het laatst opgeslagen hebt, dat met de kolomkoppen.
		Je hebt onthouden waar je het gezet hebt, dus vind je het makkelijk. :)</li>
	<li>Klik op Volgende en daarna op Voltooien. Nu moet je de database nog een naam
		geven - standaard staat er 'Nieuwe Database.odb' maar dat is natuurlijk geen
		goede keuze.</li>
	<li>Je krijgt nu het database-bestand te zien. Dat mag je gewoon sluiten.</li>
</ul>
<p>
	Stap 3 in het proces: de etiketten maken</p>
<ul>
	<li>Open Writer.</li>
	<li>Klik op Bestand > Nieuw > Etiketten. Je krijgt nu een klein venstertje te zien.</li>
	<li>Selecteer rechtsboven, onder 'Database', de naam die je aan het database-bestand
		gegeven hebt.</li>
	<li>Selecteer daaronder de naam van het werkblad. Normaal heb je maar één keuze,
		dus dat is de goede.</li>
	<li>Selecteer in het derde selectielijstje een veld dat op je etiket moet komen
		en klik op het pijltje links ervan. In het kadertje ernaast zie je hoe je etiket
		geordend is. Zo plaats je alle nodige velden op het etiket. Vergeet de spaties
		en regeleinden niet.</li>
	<li>Selecteer onderaan het formaat van de etiketten. (De meest gebruikte etiketten
		zijn er van 21 op een blad (3 bij 7): Standaard Avery A4/A5, formaat L7160.)</li>
	<li>Controleer op het tabblad Overige of het vakje 'Inhoud synchroniseren' aangevinkt
		is. Als je dan nog iets aanpast in het etiket, kun je dat voor alle etiketten
		laten aanpassen.</li>
	<li>Klik op de knop 'Nieuw document' om je etikettenblad te maken. Daar zie je aanvankelijk
		alleen de codes staan die naar de velden in de database verwijzen.</li>
	<li>Klik op Bestand > Afdrukken. Je krijgt dan een klein venstertje dat je eraan
		herinnert dat er database-velden in je bestand staan, en het vraagt of je een
		standaardbrief wilt afdrukken. De vraag is wat ongelukkig, maar ja, dat is wel
		degelijk wat je wilt doen. Klik dus op Ja.</li>
	<li>In een volgend venstertje krijg je een voorproefje van de gegevens die op je
		etiketten zullen komen. Klik op OK. Nu krijg je het printervenstertje. Klik
		OK om af te drukken.</li>
</ul>
