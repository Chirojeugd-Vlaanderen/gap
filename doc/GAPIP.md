GAPIP16
=======

11-13 maart, [De
Brink](https://www.hopper.be/nl/jeugdverblijf/de-brink), Herentals.

Wat is GAPIP?
-------------

GAPIP is het jaarlijkse nerdweekend voor IT'ers (en in het bijzonder de
vrijwillige IT'ers) uit het Jeugdwerk. Vorig jaar was GAPIP voor het
eerst een gezamenlijk weekend met Chiro, Scouts en Mediaraven, en we
hopen dat nog vaak te kunnen herhalen. (IT-ploegen uit andere
jeugdverenigingen die interesse hebben: laat gerust iets weten ;))

De bedoeling is om in een informele sfeer te kunnen werken aan onze
IT-projecten: de Groepsadmin van de Scouts, het GAP en de website van de
Chiro, de Jeugdwerksites van Mediaraven,... Er is ook ruimte voor
uitwisseling.

We zorgen voor een bed, eten, drinken, stroom en een internetverbinding.
De rest neem je zelf mee.

(Als er andere jeugdverenigingen zijn die met een ploegje vrijwilligers
willen komen, dan valt er zeker iets te regelen; neem gerust contact
op).

Het weekend begint vrijdagavond om 19.00 uur, en eindigt zondagmiddag.
Maar als je je geen heel weekend kunt vrijmaken, dan mag je ook later
komen (bijv. zaterdagmorgen), of vroeger naar huis vertrekken (bijv.
zaterdagavond). We moeten alleen weten wanneer je aankomt en vertrekt,
zodat we voldoende eten en bedden kunnen voorzien. Zie je het niet
zitten om tot in Herentals te komen, mag je ook van thuisuit meewerken;
we zetten een IRC-kanaal op om in contact te blijven :-)

In tegenstelling tot met andere Chirocursussen, is het voor het GAPIP
wel toegelaten om zelf drinken of versnapering mee te brengen. Op
voorwaarde dat de andere weekendgangers er ook van mogen eten/drinken
uiteraard :-)

Schedule
--------

Het programma is gelijkaardig aan dat van vorig jaar.

### vrijdag 11 maart

-   welkom vanaf 19:00 uur
-   [hackathon](hackathon.md)

### zaterdag 12 maart

-   ontbijt
-   [lightning talks|(lightning) talks](lightning talks|(lightning) talks.md)
-   middagmaal
-   [hackathon](hackathon.md) en [open spaces](open spaces.md)
-   networking event (avondmaal)
-   [hackathon](hackathon.md)

### zondag 13 maart

-   ontbijt en opruim
-   closing session om 12:00 uur

Contact
-------

-   maillijst: Om alle informatie en discussies over GAPIP in je mailbox
    te krijgen, schrijf je je in voor de [GAPIP mailing
    list](http://lists.maillijst.chiro.be/mailman/listinfo/gapip).
-   irc: \#\#gapip op freenode (dubbele \#, want het is een
    tijdelijk kanaal)
-   twitter:
    [\#gapip](https://twitter.com/hashtag/gapip?f=realtime&amp;src=hash)
-   facebook: https://www.facebook.com/events/1396004794031403/

